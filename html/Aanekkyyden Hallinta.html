<!DOCTYPE html>
<html dir="ltr" lang="fi">
  <head>
    <title>Aanekkyyden Hallinta</title>
    <meta content="text/html; charset=UTF-8" http-equiv="content-type">
    <meta content="Mikael Hartzell 2012" name="author">
  </head>
  <body>
    <div style="color: #7f7f7f;" align="right">Mikael Hartzell 2012<br>
    </div>
    <h1>Äänekkyyden hallinta<br>
    </h1>
    <br>
    <a href="#Mita%20aanekkyydella%20tarkoitetaan%20?">Mitä äänekkyydellä
      tarkoitetaan ?</a><br>
    <br>
    <a href="#Aanekkyyden%20ongelmat">Äänekkyyden ongelmat</a><br>
    <br>
    <a href="#Miksi%20aanekkyysvaihteluita%20ei%20ole%20saatu%20hallintaan%20?">Miksi
      äänekkyysvaihteluita ei ole saatu hallintaan ?</a><br>
    <br>
    <a href="#Huippuarvomittari%20ei%20nayta%20aanimateriaalin%20aanekkyytta">Huippuarvomittari
      ei näytä äänimateriaalin äänekkyyttä</a><br>
    <br>
    <a href="#EBU:n%20aanekkyyssuositus%20R128">EBU:n äänekkyyssuositus R128</a><br>
    <br>
    <a href="#EBU%20R128:n%20mittayksikot">EBU R128:n mittayksiköt</a><br>
    <br>
    <a href="#Mihin%20eri%20mittayksikoita%20kaytetaan%20?">Mihin eri
      mittayksiköitä käytetään ?</a><br>
    <br>
    <a href="#Reaaliaikainen%20ja%20tiedostopohjainen%20aanekkyysmittaus">Reaaliaikainen
      ja tiedostopohjainen äänekkyysmittaus</a><br>
    <br>
    <a href="#Aanekkyysvaihtelut%20lahetysvirrassa">Äänekkyysvaihtelut
      lähetysvirrassa</a><br>
    <br>
    <a href="#Tiedostopohjaisen%20AanekkyysKorjauksen%20kayttaminen">Tiedostopohjaisen
      ÄänekkyysKorjauksen käyttäminen</a><br>
    <br>
    <a href="#AanekkyysKorjaus%20-%20palvelimen%20hakemistot">ÄänekkyysKorjaus -
      palvelimen hakemistot</a><br>
    <br>
    <a href="#Tulosgrafiikka">Tulosgrafiikka</a><br>
    <br>
    <a href="#Palvelimen%20kasittelyjonon%20tietojen%20katselu">Palvelimen
      käsittelyjonon tietojen katselu</a><br>
    <br>
    <a href="#Aanen%20sahkoinen%20huipputaso%20ja%20TruePeak">Äänen sähköinen
      huipputaso ja TruePeak</a><br>
    <br>
    <a href="#Tarkeita%20huomioita%20AanekkyysKorjaus%20-%20palvelimen%20kaytosta">Tärkeitä
      huomioita ÄänekkyysKorjaus - palvelimen käytöstä</a><br>
    <br>
    <a href="#Miten%20EBU%20R128%20-%20suosituksen%20kayttoonotto%20vaikuttaa%20kaytannon%20aanitoihin%20?"></a><a
      href="#Miten%20EBU%20R128%20-%20suosituksen%20kayttoonotto%20vaikuttaa%20aanisuunnittelijan%20tyohon%20?">Miten
      EBU R128 - suosituksen käyttöönotto vaikuttaa äänisuunittelijan työhön ?</a><br>
    <br>
    <a href="#AanekkyysKorjaus%20-%20palvelimen%20levyn%20mounttaaminen">ÄänekkyysKorjaus
      - palvelimen levyn mounttaaminen</a><br>
    <br>
    <a href="#Aanekkyyskorjattujen%20tiedostojen%20tuominen%20Avid%20-%20Media%20Composeriin">Äänekkyyskorjattujen
      tiedostojen tuominen Avid - Media Composeriin</a><br>
    <br>
    <br>
    <br>
    <br>
    <h2><a id="Mita aanekkyydella tarkoitetaan ?">Mitä äänekkyydellä
        tarkoitetaan ?</a></h2>
    Äänekkyys tai äänekkyystaso tarkoittaa ihmisen kuuloaistin havaitsemaa
    äänenvoimakkuutta.<br>
    <br>
    Yllättävää kyllä äänisignaalin mittaamiseen tarkoitetun huippuarvomittarin
    näyttämät arvot eivät vastaa ihmisten aistimaa äänenvoimakkuutta. Tämä
    johtuu siitä, että mittari näyttää vain äänisignaalin sähköistä hetkellistä
    huippuarvoa, mutta kuulolla on taipumus keskiarvoistaa äänen tasoa tätä
    pitemmältä aikaväliltä. Lisäksi äänekkyyskokemukseen vaikuttavat muun
    muassa&nbsp; kuuntelutilanteessa vallitseva äänenpainetaso, äänen sisältämät
    taajuudet, äänten kestot ja kuulijan henkilökohtaiset mieltymykset.<br>
    <br>
    Puhekielessä puhutaan usein äänen sähköisestä huipputasosta ja äänekkyydestä
    ikään kuin samana asiana. Nyt kun otamme käyttöön äänekkyyteen perustuvan
    mittaustavan, on suositeltavaa selvyyden vuoksi käyttää termejä näin:<br>
    <br>
    <strong>Äänekkyys</strong> = Ihmisen kokema äänenvoimakkuus tai
    äänekkyysmittarin näyttämä äänekkyysarvo.<br>
    <blockquote>Esim 1: Tämä kohtaus kuulostaa äänekkäämmältä kuin edellinen.<br>
      Esim 2: Ohjelman äänekkyystaso on -21 LUFS.<br>
    </blockquote>
    <strong>Huipputaso / Huippuarvo = </strong>Äänisignaalin korkein sähköinen
    arvo.<br>
    <blockquote>Esim: Ohjelman huipputaso on -5 dBFS.<br>
    </blockquote>
    <br>
    <h2><a id="Aanekkyyden ongelmat">Äänekkyyden ongelmat</a></h2>
    Äänekkyyden liialliset vaihtelut ovat olleet ongelma siitä asti kun radio-
    ja tv-toiminta alkoi. Katsojilta tulee säännöllisesti palautetta siitä, että
    ohjelmien äänekkyys vaihtelee liian rajusti.<br>
    <br>
    Kaikesta teknisestä kehityksestä huolimatta äänekkyyden hallintaan ei ole
    ollut saatavilla kunnollisia teknisiä apuvälineitä. Ongelma on siksi pysynyt
    ratkaisemattomana pulmana meidän päiviimme saakka.<br>
    <br>
    Äänekkyyden hallintaan liittyy kaksi erillistä ongelmaa:<br>
    <ol>
      <li><strong>Ohjelmien sisäiset äänekkyysvaihtelut.</strong></li>
      <li><strong>Ohjelmien väliset äänekkyysvaihtelut.</strong><br>
      </li>
    </ol>
    Äänekkyysongelman ratkaiseminen edellyttää kummankin osa-alueen onnistunutta
    ratkaisemista.<br>
    <br>
    <br>
    <h2><a id="Miksi aanekkyysvaihteluita ei ole saatu hallintaan ?">Miksi
        äänekkyysvaihteluita ei ole saatu hallintaan ?</a></h2>
    Ihmisen äänekkyyskokemusta ei ole osattu kunnolla mallintaa ja siksi
    äänekkyyden mittaamiseen ei ole ollut saatavilla kunnollisia teknisiä
    työkaluja.<br>
    <br>
    Huipputasomittari on ollut käytännössä ainoa tekninen väline äänisignaalin
    tasojen hallintaan. Huipputasomittarin näyttämät arvot eivät kuitenkaan
    vastaa sitä miten ihmiset kokevat äänekkyyden.<br>
    <br>
    Tilanne on myös huonontunut vuosien varrella. Analogisella aikakaudella
    käytettyjen PPM-mittarien reagointinopeudessa oli usein tarkoituksellista
    viivettä. Tämän seurauksena&nbsp; mittarit eivät näyttäneet signaalin
    nopeimpia huippuja ja ne "keskiarvoistivat" mittaustulosta niin, että
    mittarin näyttämä arvo vastasi karkeasti ihmisen äänekkyyskokemusta.
    Digitaalisuuden syrjäyttäessä analogiset mittarit siirryimme käyttämään
    hyvin nopeita digitaalisia huippuarvomittareita. Nämä mittarit eivät
    "keskiarvoistaneet" mittaustulosta mitenkään, eikä mittarin näyttämä enää
    vastannut lainkaan ihmisen äänekkyykokemusta.<br>
    <br>
    1990 - luvulla digitaalisen äänenkäsittelyn yleistyminen antoi äänittäjille
    aiempaa tehokkaamat työkalut äänen manipulointiin. Musikkiteollisuudessa
    syntyi muoti-ilmiö, jossa cd-levyjen ääntä kompressoitiin vuosi vuodelta
    enemmän musiikin äänekkyyden lisäämiseksi. Tarkoituksena oli saada oman
    yhtiön musiikki kuulumaan radiokuuntelussa kovempaa kuin kilpailijoiden.
    Suhteettoman rajun kompressoinnin muoti-ilmiö levisi myöhemmin myös radioon
    ja televisioon.<br>
    <br>
    Kompressoinnissa äänen dynaamista vaihtelua kavennetaan niin, että
    huipputasoja lasketaan alemmas ja hiljaisia tasoja nostetaan ylös.
    Kompressio lisää äänekkyyttä niin, että äänen sähköiset huiput eivät
    välttämättä nouse vaan saattaavat jopa laskea. Voimakkaan kompression käytön
    yleistyminen on vaikeuttanut edelleen äänimateriaalien äänekkyyden
    arviointia.<br>
    <br>
    Koska äänekkyyden mittaamiseen ei ollut olemassa luotettavia työkaluja, on
    äänittäjien pitänyt arvioida äänimateriaalin äänekkyyttä "aistinvaraisesti",
    eli käyttää korviaan äänekkyysmittarina. Aistinvarainen äänekkyysmittaus
    toimii erinomaisesti, mutta sen ongelma on yhteisesti sovitun äänekkyystason
    puuttuminen. Ilman yhteistä kohdetasoa samankin äänittäjän on vaikea tuottaa
    saman äänekkyyksistä materiaalia, kun päivä, kuunteluolosuhteet tai
    vireystila vaihtuu.<br>
    <br>
    <br>
    <h2><a id="Huippuarvomittari ei nayta aanimateriaalin aanekkyytta">Huippuarvomittari
        ei näytä äänimateriaalin äänekkyyttä</a></h2>
    <br>
    <strong>DemoVideo 1:</strong> Alla oleva video esittelee tilanteen, jossa
    usean ääninäytteen sähköinen huipputaso on sama 0 dBFS, mutta äänekkyys
    täysin erilainen. Huippuarvomittarista ei näe materiaalin äänekkyyttä.<br>
    <br>
    Jos alla oleva video ei toimi selaimellasi, voit katsoa videon <a href="http://www.youtube.com/watch?v=ii1ijC2OQow&amp;vq&amp;hd=1">YouTubesta</a>.<br>
    <br>
    Huom !!!!!!! Videonäytteet kannattaa kuunnella suhteellisen kovalla
    voimakkuudella, jotta näytteiden äänekkyyserot käyvät selkeästi ilmi.<br>
    <br>
    <br>
    <video controls="controls" height="576" width="768"> <source src="../video/webm/DemoVideo-1.webm"
        type="video/webm"> <source src="../video/mp4/DemoVideo-1.mp4" type="video/mp4">
      Your browser does not support the video tag. </video> <br>
    <br>
    <br>
    <strong>DemoVideo 2:</strong> Seuraavassa videossa esitellään mitä
    äänekkyydelle ja huippuarvolle tapahtuu, kun ääntä kompressoidaan. Videossa
    on sama näyte kahteen kertaan, ensin ilman kompressointia ja sen jälkeen
    voimakkaasti kompressoituna. Kummankin näytteen sähköinen huipputaso on 0
    dBFS.<br>
    <br>
    Jos alla oleva video ei toimi selaimellasi, voit katsoa videon <a href="http://www.youtube.com/watch?v=FeQCduxNM-k&amp;vq&amp;hd=1">YouTubesta</a>.<br>
    <br>
    <br>
    <video controls="controls" height="576" width="768"> <source src="../video/webm/DemoVideo-2.webm"
        type="video/webm"> <source src="../video/mp4/DemoVideo-3.mp4" type="video/mp4">
      Your browser does not support the video tag. </video> <br>
    <br>
    <strong>Esimerkki:</strong> Äänekkyys ja huippuarvo voivat olla täysin
    ristiriidassa keskenään. Kuvan yläosassa näkyy erään heavy-metal konsertin
    sähköiset huippuarvot ja alaosassa äänekkyys. Korkeat huippuarvot
    (soittajien haastattelut) ovat äänekkyydeltään hiljaisempia kuin matalat
    huippuarvot (musiikkiesitykset). Musiikin voimakas kompressointi on nostanut
    musiikin äänekkyyttä, mutta laskenut samalla huipputasoja. Huippuarvomittari
    näyttää tällaiselle materiaalille arvoja, jotka ovat täysin päinvastaisia
    kuin materiaalin todellinen äänekkyys.<br>
    <br>
    <br>
    <img alt="" src="Pictures/Sample_Peaks_vs_Loudness-Finnish.png"><br>
    <br>
    <br>
    <h2><a id="EBU:n aanekkyyssuositus R128">EBU:n äänekkyyssuositus R128</a></h2>
    <h2></h2>
    <p>Euroopan yleisradioyhtiöiden liitto EBU julkaisi elokuussa 2010
      suosituksen <strong>R128</strong>, joka yrittää ratkaista
      äänekkyysongelman. R128 määrittelee äänekkyyden koneelliselle
      mittaamiselle menetelmän, joka vastaa hyvin sitä miten ihmiset keskimäärin
      kokevat äänekkyyden. Suositus määrittelee myös kaikelle äänimateriaalille
      yksiselitteisen yhteisen kohdeäänekkyytason ja antaa näin vihdoin välineet
      todelliseen äänekkyyden hallintaan.</p>
    <p></p>
    <p><br>
    </p>
    <p></p>
    <table style="width: 100%;" border="0">
      <tbody>
        <tr>
          <td><img alt="" src="Pictures/R128_Scales.png"></td>
          <td style="width: 100%; vertical-align: top;">
            <ul>
            </ul>
            <blockquote>
              <h1>R128:n keskeiset asiat<br>
              </h1>
            </blockquote>
            <ul>
              <ul>
                <li> R128 käyttää ITU-R BS 1770:ssa määriteltyä
                  mittausalgoritmia, joka mallintaa hyvällä tarkkuudella sen
                  miten ihmiset keskimäärin kokevat äänekkyyden.<br>
                </li>
                <li>Mittausmenetelmän toimivuus on testattu kuuntelutesteillä.<br>
                </li>
                <li> R128 tukee kanavamääriä yhdestä kuuteen (mono -&gt; 5.1
                  monikanavaääni).</li>
                <li> Toimii hyvin kaikenlaisella äänimateriaalilla (klassinen
                  musiikki, puhe, heavy-metal, jne).</li>
                <li>Käyttää samaa desibeliskaalaa kuin digitaaliset
                  huipputasomittarit, mutta skaalan mittayksikön nimi on dB:n
                  sijaan LU (Loudness Unit).</li>
              </ul>
            </ul>
            <blockquote>
              <h3>Kohdetaso<br>
              </h3>
            </blockquote>
            <ul>
              <ul>
                <li>Kohdeäänekkyystaso on kaikelle äänimateriaalille -23 LUFS.<br>
                </li>
              </ul>
            </ul>
            <blockquote>
              <h3>Mitta-asteikon numerointi<br>
              </h3>
            </blockquote>
            <ul>
              <ul>
                <li>Mitta-asteikon numeroinnissa käytetään kahta erilaista tapaa
                  (kuva vasemmalla).</li>
                <li><strong>LU:</strong> asteikon suurin arvo on +23. Yksikkönä
                  käytetään kirjaimia <strong>LU</strong> (<strong>L</strong>oudness
                  <strong>U</strong>nit) ja kohdeäänekkyys on 0 LU.<br>
                </li>
                <li> <strong>LUFS:</strong> asteikon korkein arvo on nolla.
                  Yksikkönä käytetään kirjaimia <strong>LUFS</strong> (<strong>L</strong>oudness
                  <strong>U</strong>nit relative to <strong>F</strong>ull <strong>S</strong>cale)
                  ja kohdeäänekkyys on -23 LUFS.</li>
                <li><strong>0 LU = -23 LUFS:</strong> Kohdeäänekkyys on
                  kummassakin merkintätavassa sama, vain skaalan numerointitavat
                  eroavat toisistaan. Käyttäjä saa valita kumpaa merkintätapaa
                  haluaa käyttää.</li>
              </ul>
            </ul>
            <blockquote>
              <h3>Huomattavaa</h3>
            </blockquote>
            <ul>
              <ul>
                <ul>
                </ul>
                <li> Koska R128 käyttää samaa skaalaa kuin digitaalinen
                  desibelimittari, niin <strong>1 LU = 1 dB</strong>. Tästä
                  seuraa se, että jos ohjelman mitattu äänekkyys on +3 LU:ta
                  liian korkealla, osuu äänekkyys tarkalleen kohdetasoon, kun
                  äänitiedoston äänen voimakkuutta laskee työasemassa 3 dB:tä.</li>
              </ul>
            </ul>
            <blockquote>
              <h3>Suosituksen käyttöönotto</h3>
            </blockquote>
            <blockquote>
              <ul>
                <li>Yle ja useimmat suomalaiset kaupalliset tv-yhtiöt ottavat
                  R128:n käyttöön asteittain vuoden 2013 aikana. Tavoitteena on
                  että vuoden 2013 loppuun mennessä kaikki lähetettävä
                  materiaali on suosituksen mukaista.<br>
                </li>
                <li><strong>Ranska</strong>, <strong>Saksa, </strong><strong>Italia,
                    </strong> <strong>Itävalta</strong>, <strong>Puola, </strong><strong>Hollanti</strong>,
                  <strong>Islanti</strong>, <strong>Sveitsi</strong>&nbsp;<strong></strong>
                  ovat jo ottaneet käyttöön EBU R128:n (lähde: <a href="http://www.r128audio.com/">http://www.r128audio.com/</a>).<br>
                </li>
                <li><strong>Usa </strong><strong></strong>(<a href="http://www.thecalmact.com/">http://www.thecalmact.com/</a>
                  ), <strong>Japani</strong> ja <strong>Brasilia</strong> ovat
                  ottaneet käyttöön äänekkyyssuosituksen, joka on hyvin
                  samanlainen kuin EBU R128.<br>
                </li>
              </ul>
            </blockquote>
          </td>
        </tr>
      </tbody>
    </table>
    <p><br>
    </p>
    <h2><a id="EBU R128:n mittayksikot">EBU R128:n mittayksiköt</a></h2>
    <br>
    R128:ssa äänekkyysmittaukselle määritellään kolme uutta mittayksikköä.
    Yksiköt eroavat toisistaan lähinnä siinä kuinka pitkää aikaviipaletta
    yksiköllä mitataan.<br>
    <br>
    <h3>Keskimääräinen äänekkyys eli integrated loudness</h3>
    Yksiköllä mitataan äänekkyyttä kokonaisen ohjelman ajalta. Mittauksen
    tuloksena on yksi numero, joka kertoo ohjelman keskimääräistetyn
    äänekkyyden.<br>
    <ul>
      <li>Ohjelma jaetaan 400 ms viipaleisiin, joista jokaisesta mitatataan
        äänekkyys. Osa aikaviipaleiden mittaustuloksista suodatetaan pois
        tiettyjen sääntöjen mukaan ja lopuista lasketaan keskiarvo. <br>
      </li>
      <li>Monikanavaäänessä etukanavien ja takakanavien mittaustuloksia
        painotetaan eri tavalla ja efektikanava LFE jätetään kokonaan
        huomioimatta.<br>
      </li>
      <li>Tuloksena on yksi numero, joka kertoo ohjelman keskimääräisen
        äänekkyyden.</li>
      <li>Keskimääräisen äänekkyyden kohdetaso on -23 LUFS. Kaikki ohjelmat
        säädetään tähän samaan kohdetasoon.</li>
      <li>Keskimääräisen äänekkyyden mittaustapa sallii äänekkyysvaihtelut
        ohjelman sisällä, vain äänekkyyden keskiarvolla on merkitystä.</li>
    </ul>
    <h3>Lyhytaikainen äänekkyys, eli short-term loudness</h3>
    <ul>
    </ul>
    <p>Yksiköllä mitataan äänekkyyttä viimeisen 3 sekunnin ajalta.<br>
    </p>
    <ul>
      <li>Tiedostopohjaisessa äänekkyysmittauksessa lyhytaikaisen äänekkyyden
        mittaustuloksien avulla tiedoston sisäisistä äänekkyysvaihteluista
        piirretään graafinen kuvaaja.</li>
    </ul>
    <h3>Hetkellinen äänekkyys, eli momentary loudness<br>
    </h3>
    <ul>
      <li>Äänestä otetaan 400 ms näyte ja mitataan siitä äänekkyys. Hetkellisen
        äänekkyyden mittaustuloksia käytetään, kun lasketaan edellä kuvattuja
        lyhytaikaista äänekkyyttä ja keskimääräistä äänekkyyttä.</li>
    </ul>
    <h3>Äänekkyyden vaihteluväli eli loudness range (LRA)<br>
    </h3>
    <p></p>
    <ul>
      <li>Äänekkyyden vaihteluväli eli LRA (Loudness Range) kuvaa karkeasti
        äänimateriaalin äänekkyyden vaihteluiden laajuutta.</li>
      <li>Arvo pyrkii kuvaamaan kuinka kaukana hiljaisimmat ja voimakkaimmat
        hyötyäänet ovat toisistaan eli kuinka laaja dynaaminen vaihtelu
        äänimateriaalissa on. Arvo on kuitenkin viitteellinen eikä kerro koko
        totuutta. LRA:sta ei voi välttämättä päätellä, onko äänimateriaalin
        dynamiikka-alue liian laaja tv-lähetykseen vai ei.</li>
    </ul>
    <p><br>
    </p>
    <h2><a id="Mihin eri mittayksikoita kaytetaan ?">Mihin eri mittayksiköitä
        käytetään ?</a></h2>
    <h3>Tiedostopohjainen äänekkyysmittaus<br>
    </h3>
    <ul>
      <li><strong>Keskimääräinen äänekkyys:</strong> Mittaustulos kertoo koko
        tiedoston keskimääräistetyn äänekkyyden.</li>
      <li><strong>Lyhytaikainen äänekkyys:</strong> Tämän mittaustuloksen avulla
        piirretään ohjelman sisäisiä äänekkyysvaihteluita kuvaava
        tulosgrafiikka.</li>
      <li><strong>Hetkellinen äänekkyys:</strong> Tätä mittaustulosta ei käytetä
        mihinkään käyttäjälle näkyvään asiaan. Mittaustulosta käytetään
        laskettaessa lyhytaikaista ja keskimääräistä äänekkyyttä.</li>
      <li><strong>Äänekkyyden vaihteluväli:</strong> Tämä mittaustulos kertoo
        äänekkyyden vaihteluvälin ja se näytetään mittauksen tulosgrafiikassa.</li>
    </ul>
    <br>
    Kuva: Lyhytaikaisen äänekkyyden mittaustuloksista piirretään äänitiedoston
    äänekkyysvaihteluita kuvaava grafiikka. Äänekkyyden vaihteluiden kuvaaja
    (ruskea viiva) on koottu 3 sekunnin pituisten mittausten tuloksista.<br>
    <br>
    <img alt="" src="Pictures/Short_Term_Loudness_Is_Used_To_Draw_History_Graphics.jpg"><br>
    <h3>Reaaliaikainen äänekkyysmittaus<br>
    </h3>
    <ul>
      <li><strong>Keskimääräinen äänekkyys:</strong> Reaaliaikamittaria
        käytettäessä käyttäjä käynnistää keskimääräistetyn äänekkyysmittauksen
        manuaalisesti ohjelma alussa ja pysäyttää ohjelman lopussa. Mittaustulos
        kertoo keskimääräistetyn äänekkyyden mittauksen käynnistämisestä tähän
        hetkeen asti.</li>
      <li><strong>Lyhytaikainen äänekkyys:</strong> Tämä mittaustulos kertoo
        käyttäjälle viimeisen 3 sekunnin äänekkyystason. Arvon avulla käyttäjä
        näkee mihin suuntaan materiaalin äänekkyys on tällä hetkellä matkalla.</li>
      <li><strong>Hetkellinen äänekkyys:</strong> Tämä mittaustulos kertoo
        äänekkyyden nopeista vaihteluista ja sitä käytetään esim. pylväsmittarin
        näytön piirtämiseen.<br>
      </li>
      <li><strong>Äänekkyyden vaihteluväli:</strong> Tämä mittaustulos kertoo
        äänekkyyden vaihteluvälin.<br>
      </li>
    </ul>
    <p></p>
    Alla on kuva erään valmistajan softapohjaisesta äänekkyysmittarista (Nugen
    Audio). Mittarin ikkunan oikeasta laidasta löytyy kaikki yllä mainitut asiat
    ylhäältä alaspäin:
    <ul>
      <li>Short-term = lyhytaikainen äänekkyys (3 viimeisen sekunnin äänekkyys).<br>
      </li>
      <li>Integrated = keskimääräinen äänekkyys (mittauksen käynnistämisestä
        tähän hetkeen asti mitattu keskimääräistetty äänekkyys).</li>
      <li>Loudness Range = äänekkyyden vaihteluväli.</li>
      <li>Mittaripalkki piirretään hetkellisen äänekkyysmittausten tulosten
        avulla.<br>
      </li>
    </ul>
    Mittaripalkin vasemmalla puolella on ns. historianäyttö, se rullaa oikealta
    vasemmalle ja näyttää hetkellisten äänekkyysmittausten historiaa.
    Historianäytön pituus on yleensä käyttäjän määriteltävissä, alla olevassa
    kuvassa historia näyttää mittaustulosten liikkeitä viimeisen kahden minuutin
    ajalta.<br>
    <br>
    EBU R 128:ssa kuvattujen mittayksiköiden ymmärtäminen auttaa lukemaan
    äänekkyysmittarin näyttöä.<br>
    <br>
    <br>
    <img alt="" src="Pictures/VisLM-H.png"><br>
    <br>
    <strong>Demovideo 4:</strong> Videossa näytetään erään valmistajan (ZPlane)
    yksinkertainen softapohjainen äänekkyysmittari.<br>
    <br>
    Ääninäytteen äänekkyys nousee näytteen alusta sen keskiosaan asti ja laskee
    siitä eteenpäin. Keskiarvoistetun äänekkyyden (integrated loudness)
    mittaustulos näkyy mittarin ikkunan oikeassa laidassa ja ledipylväs näyttää
    hetkellisen äänekkyysmittauksen nopeita vaihteluita. Huomaa miten
    keskiarvoistetun äänekkyyden mittaustulos muuttuu hyvin hitaasti, sen
    mittaustulos laahaa jäljessä verrattuna ledipalkkiin.<br>
    <br>
    Keskimääräisen äänekkyyden muutosten hitaus johtuu siitä, että mittaustulos
    on kaikkien aiempien hetkellisten äänekkyysmittausten keskiarvoistettu
    summa. Lyhyet muutokset hetkellisessä äänekkyydessä eivät juuri vaikuta
    keskimääräiseen äänekkyyteen. Saman suuntaisia muutoksia on oltava paljon,
    jotta keskiarvo muuttuu. Ohjelman sisällä voi siis olla suuriakin
    äänekkyysvaihteluita ja ohjelman äänekkyys saattaa silti osua kohdetasoon
    -23 LUFS. On siis edelleen käyttäjän vastuulla säätää ohjelman sisäiset
    äänekkyysvaihtelut lähetysvirtaan sopiviksi.<br>
    <br>
    &nbsp;Jos alla oleva video ei toimi selaimellasi, voit katsoa videon <a href="http://www.youtube.com/watch?v=3IF8j8IEtOc&amp;vq&amp;hd=1">YouTubesta</a>.<br>
    <br>
    <br>
    <video controls="controls" height="576" width="768"> <source src="../video/webm/DemoVideo-4.webm"
        type="video/webm"> <source src="../video/mp4/DemoVideo-4.mp4" type="video/mp4">
      Your browser does not support the video tag. </video> <br>
    <br>
    <br>
    <h2><a id="Reaaliaikainen ja tiedostopohjainen aanekkyysmittaus">Reaaliaikainen
        vai tiedostopohjainen äänekkyysmittaus</a> ?<br>
    </h2>
    Äänekkyysmittauksen voi toteuttaa kahdella eri tavalla:
    reaaliaikamittauksella tai tiedostopohjaisella mittauksella. Kumpikin
    mittaustapa soveltuu eri käyttökohteisiin.<br>
    <h3>Reaaliaikamittaus</h3>
    Reaaliaikamittaus soveltuu kohteisiin, joissa käyttäjä voi aktiivisesti
    lukea mittaria ja säätää sen perusteella äänilähteen äänekkyyttä
    reaaliajassa. Reaaliaikamittaus soveltuu hyvin tuotantopisteisiin, joissa
    tallennetaan 'livesignaalia' ja joissa ohjelma valmistuu reaaliajassa
    (ulkolähetys, studiotallennus, toky, live radio, lähetysyksiköt, jne).<br>
    <br>
    Reaaliaikamittari on hyödyllinen aistinvaraisen äänekkyysmittauksen tueksi
    myös mm. jälkikäsittelyn äänitarkkaamoissa.<br>
    <h3>Tiedostopohjainen äänekkyysmittaus</h3>
    Tiedostopohjaisessa äänekkyysmittauksessa mittaus tehdään lähetysvalmiin
    ohjelman äänitiedostosta. Samalla kun tiedoston keskimääräinen äänekkyys
    mitatataan, voidaan sen äänekkyystaso säätää koneellisesti EBU:n
    kohdeäänekkyystasoon.<br>
    <br>
    Tämä työtapa sopii kohteisiin, joissa ohjelma tallennetaan tiedostoksi ennen
    ohjelman lähetystä.<br>
    <h3>Kumpikin mittaustapa</h3>
    Vaikka käytettävissä olisikin äänekkyysmittari, on käyttäjän tärkein työkalu
    edelleen korvat ja aistinvarainen äänekkyysmittaus. Kone ei tiedä mikä on
    hyötyääntä esim. puhetta ja mikä epäoleellista taustaääntä esim. sateen
    kohinaa. Käyttäjän on siksi säädettävä aistinvaraisesti eri äänielementtien
    keskinäiset suhteet toisiinsa sopiviksi. Äänekkyysmittari on käyttäjän
    tukena ja antaa 'ankkurin' (kohdetason -23 LUFS), johon lopputuloksen
    keskimääräinen äänekkyys 'ankkuroidaan'.<br>
    <br>
    On tärkeää tietää, että katsojat säätävät kotikuuntelunsa äänen voimakkuuden
    sopivaksi puheen äänekkyyden mukaan. Jos puhe on liian hiljaista tai
    äänekästä, joutuu kuuntelija säätämään vastaanottimensa äänen voimakkuutta.
    On siis tärkeää että puhe on aina kohdeäänekkyystasossa -23 LUFS tai ainakin
    hyvin lähellä sitä.<br>
    <br>
    <br>
    <h2><a id="Aanekkyysvaihtelut lahetysvirrassa">Äänekkyysvaihtelut
        lähetysvirrassa</a></h2>
    Alla olevassa kuvassa on yhden tv-kanavan lähetysvirrasta mitattuja
    äänekkyyksiä keväällä 2012.<br>
    <br>
    Mittaus tapahtui aikavälillä klo 10:00 - 15:00 (aikajana kuvan alareunassa).
    Kuvassa näkyy punaisena 3 sekunnin yksittäisten äänekkyysmittausten piirtämä
    tiheä kuvio. Kuvan vasemmassa laidassa on R128 - suosituksen mukainen
    mitta-asteikko (yksikkönä LUFS). EBU:n kohdetaso näkyy koko kuvan läpi
    kulkevana vihreänä vaakaviivana. Yksittäisen tv-ohjelmien keskimääräiset
    äänekkyydet on piirretty kuvaan mustina vaakasuuntaisina viivoina. Pienet
    mustat pisteet ohjelmien välissä kuvaavat välikkeistä mitattuja
    äänekkyystasoja.<br>
    <br>
    Mittausjakson aikana lähetettiin 8 kokonaista ohjelmaa ja niiden
    keskimääräiset äänekkyydet vaihtelivat EBU:n kohdetason kumminkin puolin.
    Kuva on kertoo yhdestä tyypillisestä lähetyspäivästä ja kuvaa hyvin
    lähetyksen äänekkyyden arkea.<br>
    <br>
    Kuva kertoo sen, että nykyisten ohjeistusten mukaan tehtyjen ohjelmien
    äänekkyystasot eivät asetu millekään yhtenäiselle äänekkyystasolle. Äänen
    sähköiseen huipputasoon pohjautuva äänitarkkailu tuottaa äänekkyystasoja,
    jotka ovat enemmän tai vähemmän sattumanvaraisia.<br>
    <br>
    <br>
    <img alt="" src="Pictures/The_Problem.png"><br>
    <br>
    <br>
    Alla yksityiskohta yläkuvasta. Ohjelmavirrassa näkyy muutamia häiritsevän
    suuria äänekkyyshyppyjä. Klo 11:00 tapahtuu 7 LU pudotus, klo 12:05 7.8 LU:n
    nousu ja klo 12:50 6.8 LU:n pudotus. Tämän kokoluokan äänekkyyshyppy on
    häiritsevä.<br>
    <br>
    <br>
    <img alt="" src="Pictures/The_Problem-2-finnish.jpg"><br>
    <br>
    <p></p>
    <p></p>
    <h2><a id="Tiedostopohjaisen AanekkyysKorjauksen kayttaminen">Tiedostopohjaisen
        ÄänekkyysKorjauksen käyttäminen</a></h2>
    Seuraavaksi esitellään tiedostopohjainen äänekkyysmittari / automaattinen
    äänekkyyden korjaaja FreeLCS (<a href="http://freelcs.sourceforge.net">http://freelcs.sourceforge.net</a>).
    Laite näkyy käyttäjälle verkossa nimellä "ÄänekkyysKorjaus".<br>
    <br>
    Käyttäjä voi siirtää ÄänekkyysKorjaus<strong> </strong>- palvelimelle
    äänitiedostoja mitattavaksi ja korjattavaksi. Palvelin tekee äänitiedostosta
    EBU R128:n kohdetasoon korjatun version, jonka käyttäjä voi imeä takaisin
    omalle työasemalleen verkon kautta. Palvelin tuottaa myös äänitiedoston
    sisäisiä äänekkyysvaihteluita kuvaavan grafiikan.<br>
    <br>
    ÄänekkyysKorjaus - palvelimen käyttö on hyvin helppoa:<br>
    <ol>
      <li>Ensin ÄänekkyysKorjaus - palvelimen verkkolevy mountataan työasemalle.</li>
      <li>Sitten käsiteltävät tiedostot kopioidaan verkon yli työasemalta
        palvelimen levylle.</li>
      <li>Muutaman minuutin odottelun jälkeen äänekkyyskorjatut tiedostot
        raahataan palvelimen hakemistosta "<strong>00-Korjatut_Tiedostot</strong>"
        takaisin työasemalle.</li>
    </ol>
    <a href="#AanekkyysKorjaus%20-%20palvelimen%20levyn%20mounttaaminen">Palvelimen
      levyn mounttaaminen</a> työasemalle on selitetty myöhemmin omassa
    kappaleessaan. Alla olevan esimerkin kuvat ovat windows 7
    käyttöjärjestelmästä, mutta samat periaatteet pätevät muihinkin
    käyttöjärjestelmiin (OS X , windows xp, jne).<br>
    <br>
    Alla olevassa kuvassa työaseman paikalliselta levyltä (ylempi ikkuna)
    kopioidaan äänitiedostoja palvelimen levylle (alempi ikkuna). Huom !!!!!!!
    Vain palvelimen juurihakemistoon kopioidut tiedostot menevät
    äänekkyyskorjaukseen.<br>
    <br>
    <br>
    <img alt="" src="Pictures/Usage-windows7-finnish-01.jpg"><br>
    <br>
    <br>
    Kopioinnin jälkeen klikkaa auki palvelimen hakemisto "<strong>00-Korjatut_Tiedostot</strong>",
    äänekkyyskorjauksen tuloksena syntyvät tiedostot ilmestyvät sinne.<br>
    <br>
    <br>
    <img alt="" src="Pictures/Usage-windows7-finnish-02.jpg"><br>
    <br>
    <br>
    Äänekkyyskorjauksen tuloksien valmistuminen&nbsp; kestää muutaman minuutin.<br>
    <br>
    Ensin valmiiksi tulee korjaamattoman äänitiedoston äänekkyysvaihteluista
    kertova grafiikkatiedosto. Tiedoston tunnistaa sen nimen lopussa olevasta
    teksistä "<strong>Aanekkyyslaskennan_Tulokset</strong>". Tiedoston voi avata
    tarkasteltavaksi tuplaklikkaamalla sitä hiirellä. <br>
    <br>
    Seuraavaksi ilmestyy EBU R128:n kohdetasoon korjattu versio alkuperäisestä
    äänitiedostosta. Korjatun tiedoston nimen lopussa on aina teksti "<strong>-23_LUFS</strong>".<br>
    <br>
    Äänekkyyskorjattu tiedosto kopioidaan lopuksi verkon yli takaisin omalle
    työasemalle ja liitetään ohjelman ääneksi.<br>
    <br>
    <br>
    <img alt="" src="Pictures/Usage-windows7-finnish-03.jpg"><br>
    <br>
    <br>
    <h2><a id="AanekkyysKorjaus - palvelimen hakemistot">ÄänekkyysKorjaus -
        palvelimen hakemistot</a></h2>
    Palvelimen levyllä on kolme hakemistoa:<br>
    <ul>
      <li><strong>"Juurihakemisto"</strong> on hakemisto, jonka sisällä alla
        mainitut kaksi muuta hakemistoa sijaitsevat. Kaikki käsiteltävät
        tiedostot kopioidaan palvelimen juurihakemistoon, palvelin ei käsittele
        muihin hakemistoihin ilmestyviä tiedostoja.</li>
      <li><strong>"00-Korjatut_Tiedostot"</strong> on hakemisto, johon
        äänitiedostojen äänekkyysmittauksen ja korjauksen tuloksena syntyvät
        tiedostot ilmestyvät.<br>
      </li>
      <li><strong>"00-Laskentajonon_Tiedot</strong>" on hakemisto, josta löytyy
        ÄänekkyysKorjaus - palvelimen ns. käsittelyjonon tilannetta kuvaava
        nettisivu (<strong>00-Laskentajonon_Tiedot.html</strong>). Sivu
        kertoo&nbsp; kuinka monta tiedostoa odottaa jonossa käsittelyä ja mitä
        tiedostoja käsitellään parhaillaan. Tiedoston tuplaklikkaaminen avaa sen
        nettiselaimeen tarkasteltavaksi.<br>
      </li>
    </ul>
    Käyttäjän palvelimelle kopioimat ja niiden käsittelyn tuloksena syntyneet
    tiedostot deletoidaan palvelimelta automaattisesti kahdeksan tunnin
    kuluttua.<br>
    <br>
    <p></p>
    <ul>
    </ul>
    <h2><a id="Tulosgrafiikka">Tulosgrafiikka</a></h2>
    Alla on esimerkki äänekkyysmittauksen tuloksena syntyvästä grafiikasta.
    Kuvan keskeltä ylälaidasta käy ilmi seuraavat tiedot:<br>
    <ul>
      <li>Äänitiedoston nimi</li>
      <li>Tiedoston keskimääräinen äänekkyys (Äänekkyystaso)<br>
      </li>
      <li>Kuinka paljon tiedoston keskimääräinen äänekkyys eroaa EBU:n
        kohdetasosta -23 LUFS.</li>
      <li>Äänekkyyden vaihteluväli</li>
      <li>Tiedoston huipputaso.<br>
      </li>
    </ul>
    Äänekkyysvaihteluiden kuvaajaa luetaan näin:<br>
    <ul>
      <li>Kuvan vasemmassa laidassa on EBU R128:n mitta-asteikko (yksikkönä
        LUFS).<br>
      </li>
      <li>Ruskea viiva kuvaa tiedostosta mitattuja lyhytaikaisen äänekkyyden
        vaihteluita.</li>
      <li>Kuvan läpi kulkeva vaalean vihreä vaakaviiva kuvaa EBU:n kohdetasoa
        -23 LUFS / 0 LU.</li>
      <li>Tumman vihreä vaakaviiva kuvaa tiedostosta mitattua keskimääräistä
        äänekkyystasoa.</li>
      <li>Kuvan alalaidassa on aikajana.<br>
      </li>
    </ul>
    <br>
    Esimerkin grafiikka kuvaa yhden klassisen musiikkikappaleen sisäisiä
    äänekkyysvaihteluita.<br>
    <br>
    Jos äänekkyyskuvaajassa esiintyy epäilyttäviä äänekkyyshyppyjä, kannattaa
    materiaalin kyseiset paikat vielä tarkistaa. Ohjelman sisällä saa olla
    kohdetasosta poikkeavia äänekkyystasoja, jos ne ovat tarkoituksellisia ja
    tukevat kerrontaa.<br>
    <br>
    <br>
    <br>
    <img alt="" src="Pictures/Beethoven-Coriolan_Overture_Op_62.wav-Aanekkyyslaskennan_Tulokset.jpg"><br>
    <br>
    <br>
    <br>
    <h2><a id="Palvelimen kasittelyjonon tietojen katselu">Palvelimen
        käsittelyjonon tietojen katselu</a></h2>
    Jos tiedostojen äänekkyyskorjauttujen versioiden ilmestymien tuntuu viipyvän
    normaalia kauemmin, voi palvelimen käsittelyjonon tietojen katselu paljastaa
    mistä viivästys johtuu.<br>
    <br>
    Jos klikkaat auki tiedoston "<strong>00-Korjatut_Tiedostot /</strong><strong>
      00-Laskentajonon_Tiedot.html</strong>", aukeaa nettiselaimeen
    käsittelyjonon tilanteesta kertova nettisivu.<br>
    <br>
    Sivu päivittyy 5 sekunnin välein. Sen ylälaidassa kerrotaan kuinka monta
    tiedostoa odottaa jonossa käsittelypaikan vapautumista (esimerkissä 25 kpl)
    ja tämän alla näkyy jonossa seuraavaksi käsittelyyn tulevien kymmenen
    tiedoston nimet.<br>
    <br>
    Harmaan laatikon sisällä näkyy juuri nyt käsittelyssä olevien tiedostojen
    nimet. Laatikon alla on viimeiset 100 käsiteltyä tiedostoa ja aika jolloin
    niiden käsittely valmistui.<br>
    <br>
    <br>
    <img alt="" src="Pictures/Html_Progress_Report-finnish.jpg"><br>
    <br>
    <h2><a id="Aanen sahkoinen huipputaso ja TruePeak">Äänen sähköinen
        huipputaso ja TruePeak</a><br>
    </h2>
    Analogisen äänen digitoinnissa on eräs tekninen ongelma, jonka seurauksena
    ääneen saattaa syntyä säröä, kun digitaalinen ääni muutetaan takaisin
    analogiseksi.<br>
    <br>
    Alla kuvassa sininen viiva edustaa äänen sähköisiä vaihteluita ja punaiset
    pisteet hetkiä, jolloin ääntä digitoitaessa siitä on otettu näytteitä.
    Esimerkin tilanteessa äänen sähköiset huipputasot sattuvat hyvin yksiin
    näytteenoton kanssa ja kaikki sähköiset huiput rekisteröityvät digitaaliseen
    muotoon ongelmitta. <br>
    <br>
    <br>
    <img alt="" src="Pictures/TruePeak-Sampling-1.png"><br>
    <br>
    Jos äänessä on hyvin nopeita sähköisiä huippuja, saattaa syntyä alla näkyvä
    tilanne. Digitoitaessa näytteiden oton ajoitus osuu epäedullisesti suhteessa
    signaalin huippuihin. Äänen sähköiseksi huipputasoksi rekisteröituu
    digitoitaessa liian matala arvo, sillä näytteenotot osuvat huippujen
    välisiin ajankohtiin.<br>
    <br>
    Ongelma ilmenee vasta siinä vaiheessa, kun ääni muutetaan takaisin
    analogiseksi tai kun ääni tallennetaan lähetystä varten kompressoituun
    tiedostomuotoon (mpeg2, mpeg4, aac). Silloin nämä "haamuhuiput" ilmestyvät
    takaisin signaaliin.<br>
    <br>
    Huippuarvomittari ei tällaisessa tapauksessa näytä signaalin todellisia
    analogisia huippuja. Kun ääni muutetaan katsojan vastaanottimessa takaisin
    analogiseen muotoon, saattavat nämä haamuhuiput mennä yli sallitun asteikon.
    Ääneen syntyy säröä.<br>
    <br>
    <br>
    <img alt="" src="Pictures/TruePeak-Sampling-2.png"><br>
    <br>
    Ongelman ratkaisuksi kehitetyn menetelmän nimi on TruePeak. Tekniikka laskee
    äänisignaalista otettujen näytteiden välille uusia näytepisteitä ja samalla
    löytää&nbsp; näytteiden välissä mahdollisesti sijaitsevat "haamuhuiput". <br>
    <br>
    TruePeak tekniikalla varustetun mittarin asteikossa on tunnus dBTP
    erotuksena perinteisestä sähköistä huippuarvoa näyttävästä digitaalisesta
    mittarista, jonka asteikko on usemmiten dBFS.<br>
    <br>
    Käytännössä ohjelmista on löytynyt "haamuhuippuja" joiden suuruus on jopa 3
    dB:tä. TruePeak mittaus saattaa näyttää tällaiselle äänisignaalille
    huippuarvoa, joka on positiivinen, eli yli dBFS asteikon ylimmän sallitun
    arvon 0 dBFS. <br>
    <br>
    Haamuhuippujen ongelmallisuuden takia EBU:n äänekkyyssuosituksessa
    määritellään, että äänen huippuarvot on mitattava TruePeak - tekniikkaa
    käyttäen. R128 suosituksen mukaan tehdyn äänimateriaalin korkeimmat huiput
    saavat nousta TruePeak asteikolla <strong>-1 dBTP </strong>asti.<br>
    <br>
    Alla olevassa kuvassa on äänisignaalista otettujen näytteiden välille
    laskettu jälkikäteen uusia näytteitä, jolloin signaalin sisältämät
    haamuhuiput löytyivät.<br>
    <br>
    <br>
    <img alt="" src="Pictures/TruePeak-Sampling-3.png"><br>
    <br>
    <br>
    <br>
    <h2><a id="Tarkeita huomioita AanekkyysKorjaus - palvelimen kaytosta">Tärkeitä
        huomioita ÄänekkyysKorjaus - palvelimen käytöstä</a></h2>
    Tiedostopohjaisessa äänekkyysmittauksessa on muutamia asioita, jotka on
    tärkeätä ottaa huomioon.<br>
    <h3>Äänikanavat</h3>
    Yhden miksauksen kaikkien äänikanavien pitää olla samassa tiedostossa. Esim.
    stereomiksauksen äänikanavia ei saa käsitellä niin, että
    äänekkyyskorjaukseen laitetaan erilliset vasemman ja oikean äänikanavan
    tiedostot. Tällä tavalla käsiteltyjen käsiteltyjen tiedostojen äänekkyys
    menee väärälle äänekkyystasolle (3 LU :ta pieleen).<br>
    <br>
    Yhdessä äänitiedostossa saa olla vain yhden miksauksen äänikanavat. Jos
    ohjelmassa on erillinen stereo- ja 5.1 - miksaus, kumpikin miksaus pitää
    käsitellä erikseen.<br>
    <br>
    <strong>Esim:</strong> Kun ohjelmassa on kolme eri äänimiksausta (Stereo
    Suomi, Stereo Ruotsi, 5.1 Suomi) syntyy tästä seuraavat tiedostot:<br>
    <br>
    <strong>Tiedosto 1</strong> = Stereo Suomi (kaksi äänikanavaa)<br>
    <strong>Tiedosto 2</strong> = Stereo Ruotsi (kaksi äänikanavaa)<br>
    <strong>Tiedosto 3</strong> = 5.1 Suomi (kuusi äänikanavaa)<br>
    <h3>Raakamateriaalin käsittely</h3>
    EBU:n R128 on tarkoitettu vain lähetysvalmiiden ohjelmien äänekkyyden
    mittaamiseen. Raakamateriaalia ei voi äänekkyyskorjata, sillä jos
    materiaalista leikataan äänekkyyskorjauksen jälkeen pois osia, muuttuu
    tiedoston keskimääräinen äänekkyys. Tämä johtuu siitä, että keskimääräinen
    äänekkyys kertyy tiedostosta tehtyjen lyhyiden mittausten keskiarvosta ja
    tämä keskiarvo muuttuu kun mittaustuloksia (tiedoston osia) poistetaan.
    Pääsääntöisesti ÄänekkyysKorjaus - palvelimelle siis laitetaan
    käsiteltäväksi ainoastaan lähetysvalmiita ohjelmia, joita ei enää muuteta
    mitenkään.<br>
    <br>
    Poikkeuksen edelliseen tekee makasiinohjelmat. Jos materiaali koostuu esim.
    samassa paikassa tehdyistä studiojuonnoista ja erillisistä inserteistä, voi
    juonnot ja insertit korjata niin, että jokainen ohjelmasegmentti korjataan
    erikseen. Tällä tavalla pääsee eroon segmenttien välisistä mahdollisista
    äänekkyyseroista. Tässä pitää kuitenkin pitää huolta siitä, että
    materiaalissa ei ole osia, jotka leikataan myöhemmin pois. Hiljaisuutta ei
    oteta huomioon äänekkyysmittauksessa, joten mykkiä kohtia voi leikata pois
    vaikuttamatta tiedoston keskimääräiseen äänekkyyteen.<br>
    <h3>Ohjelman sisäiset äänekkyysvaihtelut<br>
    </h3>
    ÄänekkyysKorjaus-palvelin on työkalu, joka säätää ohjelman äänekkyyden
    lähetysvirtaan sopivaksi. Äänekkyyskorjaus ei muuta tiedoston sisäisiä
    äänekkysvaihteluita mitenkään. Jos äänekkyyvaihtelut ovat alun perinkin
    liian suuria, ne ovet sitä myös äänekkyyskorjauksen jälkeen. Ohjelman
    työstäjän vastuulla on säätää äänimateriaalin sisäiset äänekkyyserot
    sopiviksi.<br>
    <br>
    <h3>Lähetysvirran keskimääräinen äänekkyystaso laskee</h3>
    Kanavillamme lähetettävien ohjelmien äänekkyystasoja on tilastoitu parin
    vuoden ajan. Keskimääräinen äänekkyys vaihtelee ohjelmasta toiseen, mutta
    kaikkien tv - kanaviemme pitkäaikainen keskimääräinen äänekkyys on asettunut
    tasoon -21 LUFS. Kun siirrymme käyttämään EBU:n äänekkyyssuositusta, laskee
    lähetysvirran keskimääräinen äänekkyys n. 2 LU:ta.<br>
    <br>
    <h3>R128:n käyttöönotolla on hyviä seuraksia</h3>
    Kun äänen voimakkuus ankkuroidaan oikealle paikalleen äänekkyyden mukaan,
    sähköisille huipuille ja äänekkyysvaihteluille eli dynamiikan käytölle jää
    enemmän tilaa. Kompression liiallinen käyttö vähenee, kun sillä ei saavuteta
    enää äänekkyyshyötyä ja miksauksista tulee hengittävämpiä ja elävämpiä.<br>
    <br>
    EBU:n äänekkyyssuositus siirtää vastuun kotikuuntelun äänekkyydestä takaisin
    sinne missä sen olisi pitänyt aina ollakin: katsojalle itselleen. Kun
    kaikkien ohjelmien keskimääräinen äänekkyys on sama, voi katsoja lopultakin
    itse päättää kuinka kovaa hän mitäkin ohjelmaa kuuntelee.<br>
    <ul>
    </ul>
    <strong>DemoVideo 3:</strong> Videossa on DemoVideo 1:n ääninäytteet
    korjattu samalle kohdetasolle 0 LU (-23 LUFS).<br>
    <br>
    Jos alla oleva video ei toimi selaimellasi, voit katsoa videon <a href="http://www.youtube.com/watch?v=I64kckkp3BE&amp;vq&amp;hd=1">YouTubesta</a>.<br>
    <br>
    <br>
    <video controls="controls" height="576" width="768"> <source src="../video/webm/DemoVideo-3.webm"
        type="video/webm"> <source src="../video/mp4/DemoVideo-3.mp4" type="video/mp4">
      Your browser does not support the video tag. </video> <br>
    <br>
    <br>
    <h2><a id="Miten EBU R128 - suosituksen kayttoonotto vaikuttaa aanisuunnittelijan tyohon ?">Miten
        EBU R128 - suosituksen käyttöönotto vaikuttaa äänisuunittelijan työhön ?</a></h2>
    EBU:n äänekkyyssuosituksen merkittävin käytännön muutos äänitöihin on se,
    että äänen kompressoinnilla ei enää saavuteta äänekkyyshyötyä. Liiallinen
    kompressio aiheuttaa ainoastaan äänen laadun heikkenemistä ja
    kuunteluväsymystä kuuntelijassa.<br>
    <br>
    Käytettävissä olevan dynamiikka-alueen määrittelee katselijoiden
    kotikuuntelussa keskimäärin käyttämä kuunteluvoimakkuus, eikä tähän tule
    minkäänlaista muutosta EBU:n äänekkyyssuosituksen käyttöönoton myötä.
    Käytettävissä on jatkossa siis täsmälleen saman kokoinen dynamiikka-alue
    kuin ennenkin. Miksatessa kannattaakin käyttää äänitarkkaamon
    kuunteluvoimakkuutena samanlaista äänen voimakkuutta, jota kohdeyleisö
    kotikuuntelussa todennäköisesti käyttää. Esim. musiikkiohjelmia kuunnellaan
    todennäköisesti puheohjelmia kovempaa. Kun tarkkaamon kuunteluvoimakkuus
    vastaa kotikuuntelun keskimääräistä äänen voimakkuutta, ei miksaukseen voi
    vahingossakaan tehdä liian laajaa dynamiikkaa. Mikä kuuluu tarkkaamossa
    kuuluu silloin myös kotikuuntelussa.<br>
    <br>
    Sähköisellä huippuarvolla ei uudessa maailmassa ole enää samanlaista
    merkitystä kuin ennen, huipputaso saa olla mikä tahansa arvo -1 dBTP:n
    alapuolella. On siis täysin hyväksyttyä rajoittaa huiput tulevaisuudessa
    esim. vanhan käytännön mukaiseen -6dBFS:ään. Kun valmis miksaus korjataan
    koneellisesti EBU:n kohdetasoon, äänen sähköinen huipputaso luultavasti
    muuttuu. Sillä ei kuitenkaan ole mitään merkitystä. Jos ohjelman
    keskimääräinen äänekkyys osuu -23 LUFS:iin saavat sähköiset huiput heilua
    missä tahansa, kunhan eivät ylitä arvoa -1 dBTP.<br>
    <br>
    Vanhoja hyväksi todettuja miksausmenetelmiä ei tarvitse muuttaa mitenkään,
    samat menetelmät toimivat EBU:n äänekkyyssuosituksen käyttöönoton jälkeen
    yhtä hyvin kuin ennenkin. Korva on myös edelleen äänittäjän tärkein työkalu
    ja paras äänekkyysmittari. Kone ei voi tietää mikä on hyötyääntä esim
    puhetta ja mikä taustaa.<br>
    <br>
    <br>
    <h2><a id="AanekkyysKorjaus - palvelimen levyn mounttaaminen">ÄänekkyysKorjaus
        - palvelimen levyn mounttaaminen</a></h2>
    Alla on linkit ohjeisiin, joissa kerrotaan miten eri käyttöjärjestelmissä
    mountataan ÄänekkyysKorjaus - palvelimen levy työasemalle.<br>
    <br>
    <br>
    <a href="Mounting_the_server_hotfolder/AanekkyysKorjaus%20-%20palvelimen%20levyn%20mounttaaminen%20windows%207%20tyoasemaan.html">ÄänekkyysKorjaus
      - palvelimen levyn mounttaaminen windows 7 työasemaan</a><br>
    <br>
    <a href="Mounting_the_server_hotfolder/AanekkyysKorjaus%20-%20palvelimen%20levyn%20mounttaaminen%20windows%20xp%20tyoasemaan.html">ÄänekkyysKorjaus
      - palvelimen levyn mounttaaminen windows xp työasemaan</a><br>
    <br>
    <a href="Mounting_the_server_hotfolder/AanekkyysKorjaus%20-%20palvelimen%20levyn%20mounttaaminen%20OS%20X%20tyoasemaan.html">ÄänekkyysKorjaus
      - palvelimen levyn mounttaaminen OS X työasemaan</a><br>
    <br>
    <br>
    <h2><a id="Aanekkyyskorjattujen tiedostojen tuominen Avid - Media Composeriin">Äänekkyyskorjattujen
        tiedostojen tuominen Avid - Media Composeriin</a><br>
    </h2>
    <br>
    Alla on linkki ohjeeseen, jossa kerrotaan miten äänekkyyskorjatut tiedostot
    tuodaan Avid Media Composeriin.<br>
    <br>
    <a href="Mounting_the_server_hotfolder/Aanekkyyskorjattujen%20tiedostojen%20tuominen%20Avid%20-%20Media%20Composeriin.html">Äänekkyyskorjattujen
      tiedostojen tuominen Avid - Media Composeriin</a><br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
  </body>
</html>
