<!DOCTYPE html>
<html dir="ltr" lang="fi">
  <head>
    <title>Aanekkyyden Hallinta</title>
    <meta content="text/html; charset=UTF-8" http-equiv="content-type">
    <meta content="Mikael Hartzell 2012" name="author">
  </head>
  <body>
    <div style="color: #7f7f7f;" align="right">Mikael Hartzell 2012<br>
    </div>
    <h1>Äänekkyyden hallinta<br>
    </h1>
    <br>
    <h2>Mitä äänekkyydellä tarkoitetaan ?</h2>
    Äänekkyydellä tarkoitetaan sitä miten ihminen kokee jonkin äänimateriaalin
    äänekkyyden.<br>
    <br>
    Yllättävää kyllä äänisignaalin mittaamiseen tarkoitetun huippuarvomittarin
    näyttämät arvot eivät vastaa sitä miten ihmiset kokevat äänekkyyden. Tämä
    johtuu siitä että mittari näyttää vain äänisignaalin sähköistä hetkellistä
    huippuarvoa, mutta ihmisen äänekkyyskokemukseen vaikuttaa huippuarvon
    lisäksi myös äänessä olevat taajuudet, niiden kestot ja henkilökohtaiset
    mieltymykset.<br>
    <br>
    Puhekielessä puhutaan usein äänen sähköisestä huipputasosta ja äänekkyydestä
    ikään kuin samana asiana. Nyt kun otamme käyttöön äänekkyyteen perustuvan
    mittaustavan, on suositeltavaa selvyyden vuoksi käyttää termejä näin:<br>
    <br>
    <strong>Äänekkyys</strong> = Ihmisen kokema äänekkyys tai äänekkyysmittarin
    näyttämä äänekkyysarvo.<br>
    <blockquote>Esim 1: Tämä kohtaus kuulostaa äänekkäämmältä kuin edellinen.<br>
      Esim 2: Ohjelman äänekkyys on -21 LUFS.<br>
    </blockquote>
    <strong>Huipputaso / Huippuarvo = </strong>Äänisignaalin korkein sähköinen
    arvo.<br>
    <blockquote>Esim: Ohjelman huipputaso on -5 dBFS.<br>
    </blockquote>
    <br>
    <h2>Äänekkyyden ongelmat</h2>
    Äänekkyyden liialliset vaihtelut ovat olleet ongelma siitä asti kun radio-
    ja tv-toiminta alkoi. Katsojilta tulee säännöllisesti palautetta siitä, että
    ohjelmien äänekkyys vaihtelee liian rajusti.<br>
    <br>
    Kaikesta teknisestä kehityksestä huolimatta äänekkyyden hallintaan ei ole
    ollut saatavilla kunnollisia teknisiä apuvälineitä. Ongelma on siksi pysynyt
    ratkaisemattomana pulmana meidän päiviimme saakka.<br>
    <br>
    Äänekkyyden ongelma jakautuu kahteen erilliseen ongelmaan:<br>
    <ol>
      <li><strong>Ohjelmien sisäiset äänekkyysvaihtelut.</strong></li>
      <li><strong>Ohjelmien väliset äänekkyysvaihtelut lähetysvirrassa.</strong><br>
      </li>
    </ol>
    Äänekkyysongelman ratkaiseminen edellyttää kummankin osa-alueen onnistunutta
    ratkaisemista.<br>
    <br>
    <br>
    <h2>Miksi äänekkyysvaihteluita ei ole saatu hallintaan ?</h2>
    Ihmisen äänekkyyskokemusta ei ole osattu kunnolla mallintaa ja siksi
    äänekkyyden mittaamiseen ei ole ollut saatavilla kunnollisia teknisiä
    työkaluja.<br>
    <br>
    Huipputasomittari on ollut käytännössä ainoa tekninen väline äänisignaalin
    hallintaan. Huipputasomittarin näyttämät arvot eivät kuitenkaan vastaa sitä
    miten ihmiset kokevat äänekkyyden.<br>
    <br>
    Tilanne on kuitenkin huonontunut vuosien varrella. Analogian aikakaudella
    käytetyissä PPM mittareissa oli usein mittarin reagointinopeuteen
    tarkoituksella lisätty viivettä. Tämän seurauksena nämä mittarit eivät
    näyttäneet signaalin nopeimpia huippuja ja ne "keskiarvoistivat"
    mittaustulosta niin, että mittarin näyttämä arvo vastasi karkeasti ihmisen
    äänekkyyskokemusta. Digitaalisuuden syrjäyttäessä analogiset mittarit
    siirryimme käyttämään hyvin nopeita digitaalisia huippuarvomittareita, jotka
    eivät enää "keskiarvoistaneet" mittaustulosta mitenkään. Tästä seurasi se,
    että mittarin näyttämä ei enää vastannut lainkaan ihmisen äänekkyykokemusta.<br>
    <br>
    1990 - luvulla digitaalinen äänenkäsittely antoi äänittäjille yhä
    tehokkaammat työkalut äänen manipulointiin. Musikkiteollisuudessa syntyi
    muoti-ilmiö, jossa cd-levyjen ääntä kompressoitiin vuosi vuodelta enemmän
    musiikin äänekkyyden lisäämiseksi. Tarkoituksena oli saada oman yhtiön
    musiikki kuulumaan radiokuuntelussa kovempaa kuin kilpailijoiden.
    Tarpeettoman voimakkaan kompression muoti-ilmiö levisi myöhemmin myös
    radioon ja televisioon.<br>
    <br>
    Kompressoinnissa äänen huipputasoja lasketaan alemmas, ja äänimateriaalin
    kokonaistasoa nostetaan. Huippujen laskemisen ansiosta korkeimmat huiput
    pysyvät edelleen sallituissa rajoissa. Kompressio lisää äänekkyyttä niin,
    että huipputaso ei välttämättä nouse lainkaan. Voimakkaan kompression käytön
    yleistyminen vaikeutti edelleen äänimateriaalien äänekkyyden arviointia, kun
    apuvälineenä oli ainoastaan huippuarvomittari.<br>
    <br>
    Koska äänekkyyden mittaamiseen ei ollut olemassa luotettavia työkaluja, oli
    äänittäjän käytettävä "aistinvaraista arviointia", eli käytettävä korviaan
    äänekkyysmittarina. Aistinvarainen äänekkyysmittaus toimii erinomaisesti,
    sillä ääntähän tehdään asiakkaiden korvia varten :) Ihminen on konetta
    parempi arvioimaan äänekkyyttä.<br>
    <br>
    Aistinvaraisesti tehty mittaus toimii hyvin esim. yhden työpäivän sisällä.
    Yhden päivän aikana tehtyjen ohjelmien äänekkyyden saa helposti säädettyä
    samaksi, mutta kun päivä, kuunteluolosuhteet tai vireystila vaihtuu, vaihtuu
    yleensä myös äänekkyystaso. Saman äänekkyystason säilyttäminen edellyttäisi
    yhteisesti sovitun, koneellisesti mitattavissa olevan äänekkyyden kohdetason
    olemassaoloa. Yhteisen "mittatikun" puuttuminen johtaa siihen, että
    lähetyksessä syntyy ohjelmasta toiseen siirryttäessä äänekkyyshyppyjä.<br>
    <br>
    <br>
    <h2>Huippuarvomittari ei näytä äänimateriaalin äänekkyyttä</h2>
    <br>
    <strong>DemoVideo 1:</strong> Kaikkien näytteiden huipputaso on 0 dBFS,
    mutta näytteiden äänekkyys vaihtelee kuitenkin huomattavasti. Huippuarvo ei
    kerro äänekkyyttä. Jos alla oleva video ei toimi selaimellasi, voit katsoa
    videon <a href="http://www.youtube.com/watch?v=ii1ijC2OQow&amp;vq&amp;hd=1">YouTubesta</a>.<br>
    <br>
    <br>
    <video controls="controls" height="576" width="768"> <source src="../video/webm/DemoVideo-1.webm"
        type="video/webm"> <source src="../video/mp4/DemoVideo-1.mp4" type="video/mp4">
      Your browser does not support the video tag. </video> <br>
    <br>
    <br>
    <strong>DemoVideo 2:</strong> Videossa esitellään mitä äänekkyydelle ja
    huippuarvolle tapahtuu, kun ääntä kompressoidaan. Jos alla oleva video ei
    toimi selaimellasi, voit katsoa videon <a href="http://www.youtube.com/watch?v=FeQCduxNM-k&amp;vq&amp;hd=1">YouTubesta</a>.<br>
    <br>
    <br>
    <video controls="controls" height="576" width="768"> <source src="../video/webm/DemoVideo-2.webm"
        type="video/webm"> <source src="../video/mp4/DemoVideo-3.mp4" type="video/mp4">
      Your browser does not support the video tag. </video> <br>
    <br>
    <strong>Esimerkki:</strong> Huippuarvo ja äänekkyys ristiriidassa. Esimerkin
    yläkuvassa näkyy heavy-metal konsertin sähköiset huippuarvot ja sen
    alapuolella mitattu äänekkyys. Yläkuvan korkeat huippuarvot (soittajien
    haastattelut) ovat äänekyydeltään hiljaisempia kuin matalat huippuarvot
    (musiikkiesitykset). Musiikin voimakas kompressointi on nostanut musiikin
    äänekkyyttä, mutta laskenut samalla huipputasoja. Huippuarvomittarin
    näyttämät arvot ovat täysin päinvastaisia äänimateriaalin todellisen
    äänekkyyden kanssa.<br>
    <br>
    <br>
    <img alt="" src="Pictures/Sample_Peaks_vs_Loudness-Finnish.png"><br>
    <br>
    <br>
    <h2>EBU:n äänekkyysstandardi R128</h2>
    <h2></h2>
    <p>Euroopan yleisradioyhtiöiden liitto EBU julkaisi elokuussa 2010
      standardin <strong>R128</strong>, joka yrittää ratkaista
      äänekkyysongelman. Standardi sisältää äänekkyyden koneellisen
      mittausmenetelmän, joka mallintaa hyvällä tarkkuudella ihmisen
      äänekkyykokemuksen. Standardi määrittelee myös kaikelle äänimateriaalille
      yksiselitteisen yhteisen kohdeäänekkyytason ja antaa näin vihdoin välineet
      todelliseen äänekkyyden hallintaan.</p>
    <p>Standardi määrittelee lähetysvirran kaikille ohjelmille ja välikkeille
      saman yhteisen äänekkyystason. Tästä seuraa vihdoin se, että ohjelman
      lähettäjä ei voi enää yrittää päättää katsojan puolesta ohjelman tai
      välikkeen äänekyyttä, vaan katsoja määrittelee itse millä äänekkyystasolla
      hän mitäkin ohjelmaa kuuntelee.</p>
    <p></p>
    <p><br>
    </p>
    <p></p>
    <table style="width: 100%;" border="0">
      <tbody>
        <tr>
          <td><img alt="" src="Pictures/R128_Scales.png"></td>
          <td style="width: 100%; vertical-align: top;">
            <ul>
            </ul>
            <blockquote>
              <h1>R128 standardin keskeisiä asioita</h1>
            </blockquote>
            <ul>
              <ul>
                <li> R128 standardin käyttämä ITU-R BS 1770 mittausalgoritmi
                  mallintaa hyvällä tarkkuudella sen miten ihminen keskimäärin
                  kokee äänekkyyden.<br>
                </li>
                <li> Mittausmenetelmä on teknisesti suhteellisen yksinkertainen,
                  joten fyysisten ja softamittareiden toteuttaminen on helppoa.<br>
                </li>
                <li>Mittausmenetelmän toimivuus on testattu
                  sokkokuuntelutesteillä.<br>
                </li>
                <li> Standardi tukee kanavamääriä yhdestä kuuteen (mono -&gt;
                  5.1 monikanavaääni).</li>
                <li> Toimii hyvin kaikenlaisella äänimateriaalilla (klassinen
                  musiikki, puhe, heavy-metal, jne).</li>
                <li>Käyttää samaa desibeliskaalaa kuin digitaaliset
                  huipputasomittarit, mutta skaalan mittayksikön nimi on dB:n
                  sijaan LU (Loudness Unit).</li>
              </ul>
            </ul>
            <blockquote>
              <h3>Kohdetaso<br>
              </h3>
            </blockquote>
            <ul>
              <ul>
                <li>Kohdetasolla tarkoitetaan sitä äänekkyystasoa, johon
                  kaikkien ohjelmien ja välikkeiden keskimääräinen äänekkyys
                  asetetaan.</li>
                <li>Kohdetasolla olevat ohjelmat kuulostavat kaikki yhtä
                  äänekkäiltä.<br>
                </li>
                <li>Kohdeäänekkyystaso kaikelle äänimateriaalille on -23 LUFS.</li>
              </ul>
            </ul>
            <blockquote>
              <h3>Äänekkyyden mitta-asteikon numerointi<br>
              </h3>
            </blockquote>
            <ul>
              <ul>
                <li>Mitta-asteikon numeroinissa käytetään kahta erilaista
                  numerointitapaa (kuva vasemmalla):</li>
                <li><strong>LU:</strong> asteikon suurin arvo on +23 ja muut
                  asteikon arvot ovat sen alapuolella. Tällöin yksikkönä
                  käytetään kirjaimia LU (<strong>L</strong>oudness <strong>U</strong>nit)
                  ja kohdeäänekkyys on 0 LU.<br>
                </li>
                <li> <strong>LUFS:</strong> asteikon korkein arvo on nolla ja
                  kaikki muut arvot ovat negatiivisia lukuja sen alapuolella.
                  Tällöin yksikkönä käytetään kirjaimia LUFS (<strong>L</strong>oudness
                  <strong>U</strong>nit relative to <strong>F</strong>ull <strong>S</strong>cale)
                  ja kohdeäänekkyys on -23 LUFS.</li>
                <li><strong>0 LU = -23 LUFS:</strong> Kohdeäänekkyys on
                  kummassakin merkintätavassa sama, 0 LU = -23 LUFS, vain
                  skaalan numerointitavat eroavat toisistaan. Käyttäjä saa
                  valita kumpaa merkintätapaa haluaa käyttää.</li>
              </ul>
            </ul>
            <blockquote>
              <h3>Huomattavaa</h3>
            </blockquote>
            <ul>
              <ul>
                <ul>
                </ul>
                <li> Koska R128 käyttää samaa skaalaa kuin digitaalinen
                  desibelimittari, niin <strong>1 LU = 1 dB</strong>. Tästä
                  seuraa se, että jos ohjelman mitattu äänekkyys on +3 LU:ta
                  liian korkealla, osuu äänekkyys tarkalleen kohdetasoon, kun
                  äänitiedoston äänen voimakkuutta laskee työasemassa 3 dB:tä.</li>
              </ul>
            </ul>
          </td>
        </tr>
      </tbody>
    </table>
    <p><br>
    </p>
    <h1>EBU R128:n mittayksiköt</h1>
    <br>
    EBU:n standardissa äänekkyysmittaukselle määritellään kolme uutta
    mittayksikköä. Yksiköt eroavat toisistaan lähinnä siinä kuinka pitkää
    aikaviipaletta yksiköllä mitataan.<br>
    <br>
    <h3>Keskimääräinen äänekkyys eli integrated loudness</h3>
    Yksiköllä mitataan äänekkyyttä kokonaisen ohjelman ajalta. Mittauksen
    tuloksena on yksi numero, joka kertoo ohjelman keskimääräistetyn
    äänekkyyden.<br>
    <br>
    <ul>
      <li>Ohjelma jaetaan 400 ms viipaleisiin, joista jokaisesta mitatataan
        äänekkyys. Osa aikaviipaleiden mittaustuloksista suodatetaan pois
        tiettyjen sääntöjen mukaan ja lopuista lasketaan keskiarvo. <br>
      </li>
      <li>Monikanavaäänessä etukanavien ja takakanavien mittaustuloksia
        painotetaan eri tavalla ja efektikanava LFE jätetään aina huomioimatta.<br>
      </li>
      <li>Tuloksena on yksi numero, joka kertoo ohjelman keskimääräisen
        äänekkyyden. Keskimääräisen äänekkyyden kohdetaso on -23 LUFS.</li>
      <li>Kaikki ohjelmat säädetään samaan kohdetasoon.</li>
      <li>Keskimääräisen äänekkyyden mittaustapa sallii äänekkyysvaihtelut
        ohjelman sisällä, vain keskiarvolla on merkitystä.</li>
      <li>Jos ohjelman mitattu keskimääräinen äänekkyys on -19 LUFS, niin
        ohjelma on 4 LU:ta liian äänekäs.</li>
      <li>Tiedostopohjaisessa äänekkyysmittauksessa keskimääräinen äänekkyys
        mitataan koko tiedostosta. Reaaliaikamittaria käytettäessä käyttäjä
        käynnistää mittauksen ohjelma alussa ja pysäyttää ohjelman lopussa.<br>
      </li>
    </ul>
    <p><br>
    </p>
    <h3>Lyhytaikainen äänekkyys, eli short-term loudness</h3>
    <ul>
      <li>Ohjelma jaetaan 3 sekunnin aikaviipaleisiin ja niistä mitataan
        äänekkyys.</li>
      <li>Tiedostopohjaisessa äänekkyysmittauksessa lyhytaikaisen äänekkyyden
        mittaustuloksia käytetään yleensä vain kun tiedoston sisäisistä
        äänekkyysvaihteluista piirretään kuvaaja.</li>
      <li>Reaaliaikamittaria käytettäessä lyhytaikainen äänekkyys kertoo
        viimeisen 3 sekunnin äänekkyysarvon. Joissain reaaliaikamittareissa
        käyttäjä voi muuttaa aika-arvon (3 sek.) joksikin muuksi haluamakseen
        arvoksi.<br>
      </li>
    </ul>
    <p><br>
    </p>
    <h3>Hetkellinen äänekkyys</h3>
    <ul>
      <li>Äänestä otetaan 400 ms näyte ja mitataan siitä äänekyys. Hetkellisen
        äänekkyyden mittaustuloksia käytetään kun lasketaan edellä kuvattuja
        lyhytaikaista äänekkyyttä ja keskimääräistä äänekkyyttä.</li>
      <li>Reaaliaikamittaria käytettäessä hetkellisen äänekkyyden mittaustulo
        näytetään käyttäjälle esim. mittaripalkin muodossa.</li>
      <li>Hetkellisen äänekkyyden mittaustulos kertoo käyttäjälle äänekkyyden
        nopeista vaihteluista.<br>
      </li>
    </ul>
    <p><br>
    </p>
    <h3>Äänekkyyden vaihteluväli eli loudness range (LRA)<br>
    </h3>
    <p></p>
    <ul>
      <li>Äänekkyyden vaihteluväli eli LRA (Loudness Range) kuvaa karkeasti
        äänimateriaalin äänekkyyden vaihteluiden laajuutta.</li>
      <li>Arvo pyrkii kuvaamaan sitä kuinka kaukana hiljaisimmat ja
        voimakkaimmat hyötyäänet ovat toisistaan, eli sitä kuinka laaja
        dynamiikka äänimateriaalissa on.</li>
      <li>Arvo on kuitenkin viitteellinen eikä se kerro koko totuutta. Arvosta
        ei esim. voi välttämättä päätellä onko äänimateriaalin dynamiikka-alue
        liian laaja tv-lähetykseen (toimintaelokuvat).</li>
    </ul>
    <p><br>
    </p>
    <h2>Mihin kaikkia näitä mittayksiköitä käytetään ?</h2>
    <h3>Tiedostopohjainen äänekkyysmittaus<br>
    </h3>
    <ul>
      <li><strong>Keskimääräinen äänekkyys:</strong> mittaustulos kertoo koko
        ohjelman pituudelta lasketun keskimääräistetyn äänekkyyden.</li>
      <li><strong>Lyhytaikainen äänekkyys:</strong> tämän mittaustuloksen avulla
        piirretään ohjelman sisäisiä äänekkyysvaihteluita kuvaava
        tulosgrafiikka.</li>
      <li><strong>Hetkellinen äänekkyys:</strong> tätä mittaustulosta ei käytetä
        mihinkään käyttäjälle näkyvään asiaan. Tätä mittaustulosta käytetään
        laskettaessa lyhytaikaista ja keskimääräistä äänekkyyttä.</li>
      <li><strong>Äänekkyyden vaihteluväli:</strong> tämä mittaustulos kertoo
        äänekkyyden vaihteluvälin ja se näytetään mittauksen tulosgrafiikassa.</li>
    </ul>
    <br>
    Kuva: Lyhytaikaisen äänekkyyden mittaustuloksista piirretään äänitiedoston
    äänekkyysvaihteluita kuvaava grafiikka. Äänekkyyden vaihteluiden kuvaaja
    (ruskea viiva) on koottu 3 sekunnin pituisten mittausten tuloksista.<br>
    <br>
    <img alt="" src="Pictures/Short_Term_Loudness_Is_Used_To_Draw_History_Graphics.jpg"><br>
    <h3>Reaaliaikainen äänekkyysmittaus<br>
    </h3>
    <ul>
      <li><strong>Keskimääräinen äänekkyys:</strong> mittaustulos kertoo
        ohjelman alussa käynnistetyn mittauksen tähän hetkeen asti lasketun
        keskimääräistetyn äänekkyyden.</li>
      <li><strong>Lyhytaikainen äänekkyys:</strong> tämä mittaustulos kertoo
        käyttäjälle viimeisen 3 sekunnin äänekkyystason ja käyttäjä näkee tämän
        arvon avulla mihin suuntaan äänekkyysmittaus on tällä hetkellä matkalla.</li>
      <li><strong>Hetkellinen äänekkyys:</strong> tätä mittaustulosta käytetään
        esim. pylväsmittarin näytön piirtämiseen. Tämä mittaustulos näyttää
        äänekkyyden nopeat vaihtelut.</li>
      <li><strong>Äänekkyyden vaihteluväli:</strong> tämä mittaustulos kertoo
        äänekkyyden vaihteluvälin.<br>
      </li>
    </ul>
    <p></p>
    Alla on kuva erään valmistajan softapohjaisesta äänekkyysmittarista (Nugen
    Audio). Mittarin ikkunan oikeasta laidasta löytyy yllä mainitut asiat
    ylhäältä alaspäin:
    <ul>
      <li>Short-term = lyhytaikainen äänekkyys (3 viimeisen sekunnin äänekkyys).<br>
      </li>
      <li>Integrated = keskimääräinen äänekkyys (ohjelman alusta tähän hetkeen
        asti mitattu keskimääräistetty äänekkyys).</li>
      <li>Loudness Range = äänekkyyden vaihteluväli.</li>
    </ul>
    Hetkellisen äänekkyysmittauksen (400 ms aikaviipaleiden) mittaustulosten
    avulla piirretään ikkunassa näkyvä 'ledimittaripalkki'. Palkin vasemmalla
    puolella on ns. historianäyttö, se rullaa oikealta vasemmalle ja näyttää
    hetkellisten äänekkyysmittausten historiaa. Historianäytön pituus on yleensä
    käyttäjän määriteltävissä, alla olevassa kuvassa historia näyttää
    hetkellisen äänekkyyden mittaustulosten liikkeitä viimeisen kahden minuutin
    ajalta.<br>
    R128 standardin mittayksiköiden ymmärtäminen auttaa lukemaan
    äänekkyysmittarin näyttöä.<br>
    <br>
    <img alt="" src="Pictures/VisLM-H.png"><br>
    <br>
    <strong>Demovideo 4:</strong> Videossa näytetään erään valmistajan (ZPlane)
    yksinkertainen softapohjainen äänekkyysmittari. Ääninäytteen äänekkyys
    nousee näytteen alusta sen keskiosaa kohti ja laskee keskiosasta eteenpäin.
    Keskiarvoistetun äänekyyden (integrated loudness) mittaustulos näkyy
    mittarin ikkunan oikeassa laidassa ja ledipylväs näyttää hetkellisen
    äänekkyysmittauksen nopeita vaihteluita. Huomaa miten keskiarvoistetun
    äänekkyyden mittaustulos muuttuu hyvin hitaasti se 'laahaa jäljessää
    verrattuna ledipalkkiin. <br>
    Keskimääräisen äänekkyyden muutosten hitaus johtuu siitä, että se on
    kaikkien aiempien hetkellisten äänekkyysmittausten keskiarvoistettu summa.
    Lyhyet muutokset hetkellisessä äänekkyydessä eivät juuri vaikuta
    keskimääräiseen äänekkyyteen. Saman suuntaisia muutoksia on oltava paljon,
    jotta keskiarvo muuttuu. Tästä seuraa se, että ohjelman sisällä voi olla
    suuriakin äänekkyysvaihteluita ja ohjelman äänekkyys saattaa silti osua
    kohdetasoon -23 LUFS. On siis edelleen käyttäjän vastuulla säätää ohjelman
    sisäiset äänekkyysvaihtelut lähetysvirtaan sopiviksi.<br>
    <br>
    &nbsp;Jos alla oleva video ei toimi selaimellasi, voit katsoa videon <a href="http://www.youtube.com/watch?v=3IF8j8IEtOc&amp;vq&amp;hd=1">YouTubesta</a>.<br>
    <br>
    <br>
    <video controls="controls" height="576" width="768"> <source src="../video/webm/DemoVideo-4.webm"
        type="video/webm"> <source src="../video/mp4/DemoVideo-4.mp4" type="video/mp4">
      Your browser does not support the video tag. </video> <br>
    <br>
    <br>
    <h2>Miten äänekkyysmittausta käytetään ?</h2>
    Äänekkyysmittauksen voi toteuttaa kahdella eri tavalla:
    reaaliaikamittauksella tai tiedostopohjaisella mittauksella. Kumpikin
    mittaustapa soveltuu eri käyttökohteisiin.<br>
    <h3>Reaaliaikamittaus</h3>
    Reaaliaikamittaus soveltuu kohteisiin, joissa käyttäjä voi aktiivisesti
    lukea mittaria ja säätää sen perusteella äänilähteen äänekkyyttä
    reaaliajassa. Reaaliaikamittaus soveltuu hyvin tuotantopisteisiin, joissa
    tallennetaan 'livesignaalia' ja joissa ohjelma valmistuu reaaliajassa
    (ulkolähetys, studiotallennus, toky, live radio, lähetysyksiköt, jne).<br>
    <br>
    Reaaliaikamittari on hyödyllinen aistinvaraisen äänekkyysmittauksen tueksi
    myös mm. jälkikäsittelyn äänitarkkaamoissa.<br>
    <h3>Tiedostopohjainen äänekkyysmittaus</h3>
    Tiedostopohjaisessa äänekkyysmittauksessa mittaus tehdään lähetysvalmiin
    ohjelman äänitiedostosta. Samalla kun tiedoston keskimääräinen äänekkyys
    mitatataan voidaan sen äänekkyystaso säätää koneellisesti EBU:n
    kohdeäänekkyystasoon.<br>
    <br>
    Tämä työtapa mahdollistaa sen, että ohjelman koosto ja äänen käsittely
    voidaan tehdä perinteisiä työtapoja käyttäen, eikä työpisteessä välttämättä
    tarvita erillistä äänekkyysmittaria. Näin tehdyn ohjelman keskimääräinen
    äänekkyys ei luultavasti asetu EBU:n kohdetasoon, joten ohjelman
    äänitiedoston äänekkyys säädetään kohdetasoon koneellisesti samalla kun
    tiedoston äänekkyyttä mitataan.<br>
    <br>
    Tämä työtapa sopii kohteisiin, joissa ohjelma tallennetaan tiedostoksi ennen
    ohjelman lähetystä.<br>
    <h3>Kumpikin mittaustapa</h3>
    Vaikka käytettävissä olisikin äänekkyysmittari, on käyttäjän tärkein työkalu
    edelleen korvat ja aistinvarainen äänekyysmittaus. Kone ei tiedä mikä on
    hyötyääntä esim. puhetta ja mikä epäoleellista ääntä esim. sateen kohinaa.
    Käyttäjän on siksi säädettävä aistinvaraisesti eri äänielementtien
    keskinäiset suhteet sopiviksi. Äänekkyysmittari on käyttäjän tukena ja antaa
    'ankkurin' (kohdetason -23 LUFS), johon lopputuloksen keskimääräinen
    äänekkyys 'ankkuroidaan'.<br>
    <br>
    <br>
    <h2>Äänekkyysvaihtelut lähetysvirrassa</h2>
    Alla olevassa kuvassa on yhden tv-kanavan lähetysvirrasta mitattuja
    äänekkyyksiä keväällä 2012.<br>
    <br>
    Mittaus tapahtui aikavälillä klo 10:00 - 15:00 (aikajana kuvan alareunassa).
    Kuvassa näkyy punaisena 3 sekunnin yksittäisten äänekkyysmittausten piirtämä
    tiheä kuvio. Kuvan vasemmassa laidassa on R128 - standardin mukainen
    mitta-asteikko (yksikkö on LUFS). EBU:n kohdetaso näkyy koko kuvan läpi
    kulkevana vihreänä viivana. Yksittäisen tv-ohjelman keskimääräinen äänekkyys
    on piirretty kuvaan mustana vaakasuuntaisena viivana.<br>
    <br>
    Mittausjakson aikana lähetettiin 8 kokonaista ohjelmaa ja niiden
    keskimääräiset äänekkyydet vaihtelivat reilusti EBU:n kohdetason kumminkin
    puolin. Tämä kuva on kertoo yhdestä tavallisesta lähetyspäivästä ja kuvaa
    hyvin lähetyksen äänekkyyden arkea.<br>
    <br>
    Kuva kertoo myös sen, että vaikka meillä on kuviteltu olevan lähetettäville
    ohjelmille yhtenäinen äänen 'taso', kyseessä on pitkälti ollut illuusio.
    Paremman työkalun puutteessa lähetykseen sopivan äänen taso on määritelty
    ainoastaan sen perusteella, että äänen sähköinen huippuarvo ei ole saanut
    ylittää tiettyä raja-arvoa.<br>
    <br>
    Kuvasta voi päätellä myös sen että ohjelman sopiminen lähetysvirtaan
    äänekkyytensä puolesta on riippunut siitä mikä sitä edellisen ja seuraavan
    ohjelman äänekkyys on sattunut olemaan. Äänekkyyshypyn syntyminen on ollut
    sattuman kauppaa.<br>
    <br>
    <img alt="" src="Pictures/The_Problem.png"><br>
    <br>
    <img alt="" src="file:///tavara/Yle_Ja_AanekkyysKorjaus-Serveri/Yle_Ja_AanekkyysKorjaus-Serveri/html/Pictures/The_Problem.png"><br>
    Alla yksityiskohta yläkuvasta. Kuvan ohjelmavirrassa näkyy häiritsevän suuri
    äänekkyyshyppy useammassa paikassa. Klo 11:00 ohjelman vaihdoksessa tapahtuu
    7 LU pudotus, klo 12:05 7.8 LU:n nousu ja klo 12:50 6.8 LU:n pudotus. Tämän
    kokoluokan äänekkyyshyppy on häiritsevä ja katsoja joutuu säätämään
    uudelleen kuunteluvoimakkuutensa.<br>
    <br>
    <br>
    <img alt="" src="Pictures/The_Problem-2-finnish.jpg"><br>
    <br>
    <p></p>
    <p></p>
    <h2>&nbsp;ÄänekkyysKorjain (FreeLCS)<br>
    </h2>
    <p></p>
    <ul>
      <li>Ohjelman ääni exportoidaan kuva- tai äänityöasemasta ja kopioidaan
        verkossa olevalle 'ÄänekkyysKorjaus-palvelimelle'.</li>
      <li>Palvelin mittaa äänitiedoston äänekkyyden ja tuottaa tiedoston
        äänekkyysvaihteluita kuvaavan grafiikan ja EBU:n kohdetasoon korjatun
        äänitiedoston.</li>
      <li>Äänekkyyskorjattu tiedosto kopioidaan verkon yli työasemalle ja
        laitetaan ohjelman äänitiedostoksi.</li>
      <li>Yksi miksaus = yksi äänitiedosto. Yhden miksauksen kaikkien
        äänikanavien pitää olla yhdessä ja samassa tiedostossa. Jos esim.
        stereomiksauksen äänikanavat käsittelee erillään toisistaan, on
        lopputuloksen äänekyys 3 LU:ta pielessä.</li>
      <li>Yhdessä äänitiedostossa saa olla vain yhden miksauksen äänikanavat.
        Jos ohjelmassa on erillinen stereo- ja 5.1 - miksaus, kumpikin
        exportoidaan työasemasta erikseen.</li>
      <li>EBU:n standardi on tarkoitettu lähetysvalmiiden ohjelmien äänekkyyden
        mittaamiseen. Raakamateriaalin käsittely voi aiheuttaa virheitä sillä
        pois leikattavat osat voivat vääristää mittaustulosta.</li>
      <li>Pääsääntöisesti palvelimen käsiteltäväksi laitetaan vain
        lähetysvalmiita ohjelmia. Makasiiniohjelmien koostossa voi kuitenkin
        olla hyödyllistä säätää erilliset ohjelmasegmentit (studiojuonnot,
        insertit) kaikki erikseen kohdetasoon ennen ohjelman koostoa. Tällöin
        pitää kuitenkin pitää huolta siitä, että materiaalissa ei ole äänekkäitä
        osia (mikrofonin käsittelyäänet, mikrofoniin osuva kova tuuli), jotka
        leikataan pois. Hiljaisuutta ei oteta huomioon äänekkyysmittauksessa,
        joten mykkiä kohtia voi leikata pois äänekkyysmittauksen jälkeen
        vaikuttamatta materiaalin äänekkyyteen.</li>
      <li>ÄänekkyysKorjaus-palvelin on työkalu, joka säätää ohjelman äänekkyyden
        lähetysvirtaan sopivaksi. Äänekkyyskorjaus ei muuta tiedoston sisäisiä
        äänekkysvaihteluita mitenkään. Jos tiedoston äänekkyyvaihtelut ovat
        liian laajoja, ne ovet sitä myös äänekkyyskorjauksen jälkeen. Ohjelman
        työstäjän vastuulla on säätää äänimateriaalin sisäiset äänekkyyserot
        sopiviksi.</li>
      <li>DemoVideossa 3 on ensimmäisen videon ääninäytteiden äänekkyys korjattu
        kohdetasolle 0 LU (-23 LUFS).<br>
      </li>
      <li>Jälkituotannossa, jossa ääni on jo tallennettu tiedostomuotoon, ei
        enää ole merkitystä sillä missä äänen huippuarvot liikkuvat, kunhan
        huiput eivät mene yli asteikon ja ääni särölle. Kun äänen voimakkuus
        ankkuroidaan oikealle paikalleen äänekkyyden mukaan, huipuille ja
        äänekkyysvaihteluille jää enemmän tilaa. Kompression liiallinen käyttö
        vähenee, kun sillä ei saavuteta enää äänekkyyshyötyä ja miksauksista
        tulee hengittävämpiä ja elävämpiä. Huippuarvomittareita tarvitaan
        kuitenkin edelleen pisteissä, joissa ääntä otetaan sisään varmistamaan,
        että huiput pysyvät sallitulla alueella.</li>
    </ul>
    <br>
    <h2>Tulosgrafiikka</h2>
    <br>
    <img alt="" src="Pictures/Beethoven-Coriolan_Overture_Op_62.wav-Aanekkyyslaskennan_Tulokset.jpg"><br>
    <br>
    Muistiinpanoja
    <ul>
      <li>Selitä TruePeak</li>
      <li>ÄänekkyysKorjauksen Mounttaus ja käyttäminen.</li>
      <li>Pointtaa, että ÄänekkyysKorjaus ei auta tilanteessa, jossa ohjelman
        sisällä on liian suuria äänekkyyshyppyjä (makasiiniohjelmat (pikku
        kakkonen),). Ohjelman koostajan vastuulla on hoitaa kaikki
        ohjelmasegmentit kohdetasolle. Esimerkkikuvana esim. Sonata Arctica.</li>
      <li>Lisää kaikkiin esitelmätiedostoihin lisenssi: saa vapaasti muokata ja
        levittää, kunhan mainitsee alkuperäisen tekijän.</li>
      <li>On tärkeää, että ohjelman äänekkyyttää säädettäessä puhe säädetään
        kohdetasoon, sillä katsojat säätävät kotikuuntelun äänen voimakkuuden
        puheen äänekkyyden mukaan.</li>
      <li>Laita EBU R128 tärkeimpiin ominaisuuksiin maininta, että
        äänekkyysstandardin noudattaminen on nyt pakollista joissakin maissa
        (Italia, USA). Kerro samassa kappaleessa, että Yle ja suomalaiset
        kaupalliset tv-toimijat ottavat EBU R128 käyttöön vuoden 2013 aikana.</li>
      <li>Mainitse, että EB:n kohdetaso on 2 dB:tä Ylen nykyistä keskiarvoa
        alempana, joten siirrymme keskiäänekkyydessä hieman matalammalle tasolle
        ?</li>
      <li>
        <meta http-equiv="content-type" content="text/html; charset=utf-8">
        Mainitse että palvelin on vapaan lähdekoodin projekti, jota kuka vain
        saa käyttää ilmaiseksi.</li>
    </ul>
    <br>
    Getting FreeLCS
    <ul>
      <li>The latest released package can be downloaded from SourceForge</li>
      <li>Development happens at Github. The latest unreleased version can be
        downloaded with the source versioning tool git:<br>
        git clone http://github.com/mhartzel/freelcs.git<br>
      </li>
    </ul>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
    <br>
  </body>
</html>
